<!DOCTYPE html>
<html lang="la">
<head>
      <link rel="icon" href="favicon-32x32.png" type="image/png">
  <meta charset="UTF-8">
  <title>Immensa pastorum</title>
  <style>
    body {
      font-family: serif;
      line-height: 1.6;
      padding: 2em;
      background: #f8f9fa;
    }
    .word {
      cursor: pointer;
      padding: 0 2px;
      border-radius: 4px;
    }
    .nominative { background-color: #fff59d; }
    .accusative { background-color: #a5d6a7; }
    .genitive { background-color: #90caf9; }
    .dative { background-color: #ffcc80; }
    .ablative { background-color: #ef9a9a; }
    .vocative { background-color: #ce93d8; }
    .locative { background-color: #A47864; }
    .verb { color: black; font-style: italic; }

    #info-box {
      position: fixed;
      bottom: 0;
      left: 0;
      width: 100%;
      background: #333;
      color: white;
      padding: 1em;
      font-size: 0.9em;
      display: none;
    }
  </style>
</head>
<body>
<h1>Immensa pastorum</h1>
<h2>Analyse</h2>
  <div id="text">

Immensa Pastorum Principis Iesu Christi, qui, ut homines vitam abun­dantius haberent, venit, et se ipsum tradidit redemptionem pro multis, caritas urget Nos, ut, quemadmodum ipsius vices plane immerentes gerimus in terris, ita maiorem caritatem non habeamus, quam ut animam nostram non solum pro Christifidelibus, sed pro omnibus etiam omnino hominibus po­nere satagamus. Etsi autem, pro suprema Catholicae Ecclesiae procuratione infirmitati nostrae iniuncta, Apostolicam hanc Sanctam Sedem, ad quam undique gentium in dies concurritur, ut opportunum, ac salutare emergen- tibus in Christiana Republica, sive negotiis, sive detrimentis remedium affe­ratur, hic Romae, more institutoque Maiorum, tenere, ac regere cogimur; nec longinquas dissitasque regiones, ut qualemcumque inibi Apostolici mini­sterii nostri pro lucrandis animabus pretioso Iesu Christi sanguine redemptis operam impendamus, ac vitam ipsam, quemadmodum cupimus, profunda- mus, adire non possumus: tamen sicut nolumus omnes Apostolicae provi­dentiae, auctoritatis, benignitatisque partes ab omni natione, quae sub Coelo est, desiderari; ita Vos, Venerabiles Fratres, quos ad excolendam Vineam Dei Sabaoth Cooperatores eadem Apostolica Sedes sibi adscivit, in Ponti­ficiae sollicitudinis vigilantiaeque nostrae partem libenter advocamus; ut et imposito Vobis muneri magis magisque satisfacere, et coronam legitime cer- tantibus in Coelo repositam facilius consequi valeatis.

§ 1. Porro Fraternitatibus Vestris compertum est, quae et quanta Romani Pontifices Praedecessores nostri, et Catholici Principes de Christiana Reli­gione benemerentissiini, laborum incommoda, ac pecuniarum dispendia alacri constantique animo passi fuerint, ut hominibus, qui ambulabant in tene­bris, et in umbra mortis sedebant, per Sacros Operarios, tum sacris praedi­cationibus bonisque exemplis, tum donis, tum opibus, tum subsidiis, tum

1        Cf. Lambertini, De Servor. Dei Beatificatione, etc., I. I, c. XLVI.

2  Venerabilibus Fratribus, Antistitibus Brasiliae, aliarumque Ditionum Caris­simo in Christo Filio Nostro Iohanni Portugalliae, et Algarbiorum Regi, in Indiis Occidentalibus, et America subiectam»!.

auxiliis, lumen Orthodoxae Fidei illucesceret, et ad agnitionem veritatis veni­rent: et quibus etiam nunc muneribus, quibus beneficiis, quibus privilegiis, quibus praerogativis, quemadmodum semper factum es», Infideles cumulen- tur, ut iis illccti. Catholicam Religionem amplectantur, in eaque manentes, per bona Christianae pietatis opera aeternam salutem adipisi antur.

§ 2. Eapropter non sine gravissimo paterni animi nostri moerore acce­pimus, post tot inita ab iisdem Praedecessoribus nostris Romanis Pontificibus Apostolicae providentiae consilia, post editas Constitutiones, opem, subsi­dium, ac praesidium Infidelibus omni meliori modo praestandum i sse, 11011 iniurias, non flagella, non vincula, non servitutem, non necem infeicndam esse, sub gravissimis poenis, et Ecclesiasticis censuris, praescribcnt< ; adhuc reperiri, praesertim in istis Brasiliae regionibus, homines Orthodoxae I idei cultores, qui veluti caritatis in cordibus nostris per Spiritum Sanctum dif­fusae sensuum penitus obliti, miseros Indos non solum Fidei luce carentes, verum etiam sacro regenerationis lavacro ablutos, in montanis asperrimi que earumdem Brasiliae, tam occidentalium, quam meridionalium, aliarumque regionum desertis inhabitantes, aut in servitutem redigere, aut veluti man­cipia aliis vendere, aut eos bonis privare, eaque inhumanitate cum iisdem agere praesumant, ut ab amplectenda Christi Fide potissimum avertantur, et ad odio habendam maximopere obfirmentur.

§ 3. Hisce malis, quantum cum Domino possumus, occurrere satagentes, primum quidem eximiam pietatem, et in Catholica Religione propaganda incredibilem Carissimi in Christo Filii Nostri Iohannis Portugalliae, et Algar­biorum Regis illustris zelum excitandum curavimus; qui pro filiali sua erga Nos atque hanc Sanctam Sedem observantia, statim se omnibus et singulis suarum Ditionum Officialibus, et Ministris in mandatis daturum pollicitus est, ut quemcumque suorum Subditorum aliter, quam Christianae caritatis mansuetudo exigit, erga Indos huiusmodi sese gerere comperissent, gravis­simis iuxta Regia edicta poenis afficerent.

§ 4. Deinde Fraternitates Vestras rogamus atque in Domino hortamur, ut nedum debitam ministerii vestri vigilantiam, sollicitudinem, operamque vestram hac in re, cum nominis dignitatisque vestrae detrimento, deesse non patiamini; quin immo, studia vestra Regiorum Ministrorum officiis coniun­gentes, unicuique probetis, Sacerdotes animarum pastores quanto, prae Laicis Ministris, ad Indis huiusmodi opem ferendam, eosque ad Catholicam Fidem adducendos, ardentiori Sacerdotalis caritatis aestu ferveant.

§ 5. Praeterea Nos, auctoritate Apostolica, tenore praesentium, Aposto­licas in simili forma Brevis Literas a fel. rec. Paulo Papa III Praedecessore nostro, ad tunc existentem Iohannem Sanctae Romanae Ecclesiae Cardinalem de Tavera nuncupatum Archiepiscopum Toletanum die 28 mensis Maii anno mdxxxvii datas, et a rec. mem. Urbano Papa VIII itidem Praedecessore nostro, tunc existenti iurium, et spoliorum Camerae Apostolicae in Portu­galliae et Algarbiorum Regnis debitorum Collectori Oenerali, die xxii men­sis Aprilis anno mdcxxxix scriptas1 renovamus, et confirmamus ; necnon

1 Commissum Nobis. - Cf. Bull. Rom., tom. 6, II, p. 183, 184.

eorumdem Pauli, et Urbani Praedecessorum vestigiis inhaerendo, ac impio­rum hominum ausus, qui Indos praedictos, quos omnibus Christianae Cari­tatis et mansuetudinis officiis ad suscipiendam Christi Fidem inducere oportet, inhumanitatis actibus ab illa deferrent, reprimere volentes, unicuique Frater- nitatum vestrarum, vestrisque pro tempore Successoribus committimus, et mandamus, ut unusquisque vestrum, vel per se ipsum, vel per alium, seu alios, editis atque in publicum propositis affixisque edictis, omnibus Indis, tam in Paraquariae, et Brasiliae Provinciis, ac ad Flumen de la Plata nun­cupatum, quam in quibusvis aliis regionibus, et locis in Indiis Occidenta­libus, et Meridionalibus existentibus, in praemissis efficacis defensionis prae­sidio assistentes, universis et singulis personis, tam saecularibus, etiam Eccle­siasticis cuiuscumque status, sexus, gradus, conditionis, et dignitatis, etiam speciali nota, et mentione dignis existentibus, quam cuiusvis Ordinis, Con­gregationis, Societatis, etiam Iesu, Religionis, et Instituti Mendicantium, et non Mendicantium, ac Monachalis, Regularibus, etiam quarumcumque Mili- tiarum, etiam Hospitalis Sancti Iohannis Hierosolymitani, Fratribus Militibus, sub excommunicationis latae sententiae per Contravenientes eo ipso incur- renda poena, a qua, nonnisi a Nobis, vel pro tempore existente Romano Pontifice, praeterquam in mortis articulo constituti, et satisfactione praevia, absolvi possint, districtius inhibeant, ne de caetero praedictos Indos in ser­vitutem redigere, vendere, emere, commutare, vel donare, ab Uxoribus, et Filiis suis separare, rebus, et bonis suis spoliare, ad alia loca deducere, et transmittere, aut quoquo modo libertate privare, in servitute retinere, necnon praedicta agentibus consilium, auxilium, favorem, et operam quocumque praetextu, et quaesito colore praestare, aut id licitum praedicare, seu docere, ac alias quomodolibet praemissis cooperari audeant, seu praesumant, con- tradictores quoslibet, et rebelles, ac unicuique Vestrum in praemissis non parentes, in poenam excommunicationis huiusmodi incidisse declarando, ac per alias etiam censuras, et poenas Ecclesiasticas, aliaque opportuna iuris, et facti remedia, appellatione postposita, compescendo, legitimisque super his habendis servatis processibus, censuras, et poenas ipsas etiam iteratis vicibus aggravando, invocato ad hoc, si opus fuerit, auxilio brachii saecu­laris. Nos enim unicuique Vestrum, vestrorumque pro tempore Successorum, desuper plenam, amplam, et liberam facultatem tribuimus, et impertimur.

§ 6. Non obstantibus, etc.

  <h3>Source</h3>
  
  Bened. XIV Bull., tom. 1, p. 99-102, in clerus.org

 <h2>Translations</h2>   

          <img src="https://upload.wikimedia.org/wikipedia/commons/f/f9/Benoit_XIV.jpg" alt="Pope Benedict XIV" style="max-width: 60%; height: auto; border-radius: 10px;">

        <h3>Nederlands</h3>
  
  <h3>Légende des couleurs :</h3>
  <ul>
    <li style="color:#fff176; background:#333; display:inline-block; padding:2px 8px;">Nominatif</li>
    <li style="color:#81c784; background:#333; display:inline-block; padding:2px 8px;">Accusatif</li>
    <li style="color:#64b5f6; background:#333; display:inline-block; padding:2px 8px;">Génitif</li>
    <li style="color:#ffb74d; background:#333; display:inline-block; padding:2px 8px;">Datif</li>
    <li style="color:#e57373; background:#333; display:inline-block; padding:2px 8px;">Ablatif</li>
    <li style="color:#ce93d8; background:#333; display:inline-block; padding:2px 8px;">Vocatif</li>
  </ul>
  <ul>
    <li><a href="https://elibruyere.github.io/analyses-canoniques/">Retour à la page d'accueil</a></li>    
  </ul>

</body>
</html>
